# Viikon 7 referaatti

Eero-Veikko Laineen kandityössä “Johtaminen perinteisissä ja ketterissä ohjelmistoprojekteissa” puretaan auki (erinäisten tieteellisten tutkimusten löytöihin tukeutuen) ongelmia samoista aihepiireistä mitä Ohtu-kurssillakin ollaan luennoilla käyty läpi. Laine selittää aluksi (kappaleessa 2) mitkä ominaisuudet tekevät juuri ohjelmistokehityksestä hankalaa ja miksi projektit ovat historiallisesti olleet vaikeuksissa.

Tämän jälkeen Laine siirtyy puhumaan johtamisen tärkeydestä. Hän kertoo miten ei ole olemassa yhtä universaalia johtamistyyliä ja –suunnitelmaa jota voisi hyödyntää kaikissa projekteissa. Tarvitaan kyvykkäitä johtajia jotka kykenevät mukautumaan vallitsevaan työympäristöön. Sitten Laine selittää perinteisen ja ketterän projektijohtamisen eroja ja siirtymää edellisestä seuraavaan.

Kappaleen 5 aikana Laine selittää lukijalle juurta jaksaen Scrumia ja sen toimintaperiaatteita, ketterää ja jaettua johtamista sekä itseohjautuvien tiimien luonnetta. Yhteenveossa Laine summaa hyvin sanomaansa; tiimien täytyy olla itsenäisiä muttei toisistaan eristäytyneitä. Toisaalta joskus ketterätkin ohjelmistoprojektit hyötyvät perinteisen projektijohtamisen piirteistä – projektit saattavatkin tosiaan välillä kaivata hieman kontrolloivampaa johtajaa.
